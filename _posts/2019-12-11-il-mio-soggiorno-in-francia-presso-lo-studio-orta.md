---
layout: post
idx: 23
title: Il mio soggiorno in Francia presso lo Studio Orta
description: >-
  Ho passato due mesi in Francia lavorando come assistente allo Studio Orta. Una
  breve descrizione del sito Les Moulins e alcune considerazioni riguardo i mie
  progetti per la realtà aumentata.
author: Walter Perdan
date: '2019-12-11'
lang: it
seo:
  author: Walter Perdan
  datePublished: '2019-12-11'
  type: BlogPosting
image: 'https://ucarecdn.com/d7bcd408-516a-41b8-8ae4-514e532bc6c3/'
intro_paragraph: >-
  Ho lavorato da settembre ad inizio di dicembre allo Studio Orta presso Les
  Moulins de S.Mairie (Francia) un sito un tempo industriale ora recuperato e
  rivalutato grazie al duo di artisti Jorge e Lucy Orta. Leggete l'articolo per
  saperne di più...
tags: AR Arte 2019 Realtà-Aumentata jsartoolkit5 markerless Studio-Orta
---
{% include figure.html width="1800" caption="Studio Orta" height="1350" alt="Studio Orta Les Moulins" name="les_moulins_studio_orta" target="_blank" title="Davanti all'atelier dello Studio Orta" rel="author" jpg_id="d7bcd408-516a-41b8-8ae4-514e532bc6c3" link="https://www.studio-orta.com/" webp_id="5fc47593-060a-4187-9c88-d87c4eef8825" %}

## Studio Orta les Moulins

Da settembre fino ad inizio dicembre ho avuto la fortuna di lavorare presso lo studio degli artisti [Jorge e Lucy Orta](https://www.studio-orta.com/) in Francia. Ci trovavamo nel mezzo della campagna francese ad un'ora circa da Parigi. La zona è famosa per il formaggio Brie ed infatti il sito di Les Moulins non è molto lontano da Coulommiers, dove producono l'omonimo formaggio di tipo Brie.  Agli inizi degli anni 90 il duo di artisti acquista il sito industriale di S.Mairie ove un tempo si produceva la carta filigrana. Da fabbrica abbandonata il luogo si transforma in luogo deputato alla creazione e diffusione dell'arte, grazie anche alla presenza della Galleria Continua e di altri artisti.

Ho conosciuto Jorge Orta durante un workshop quando ancora frequentavo l'Accademia di Belle Arti di Bologna: in questo workshop, sul tema di Arte e Scienza, presentava il suo lavoro ed il suo grande progetto di creare una piccola città dell'arte proprio a Les Moulins. Rimanemmo tutti colpiti e ben presto chiedemmo se era possibile fare un tirocinio presso il loro Studio. E cosi feci il mio tirocinio in Francia ed incominciò la mia collaborazione con lo **Studio Orta**.  Durante questo ultimo periodo, da settembre a dicembre, mi sono occupato di diverse cose, come l'aiuto nella realizzazione delle opere artistiche, imballaggio e successiva spedizione delle opere per le mostre, riorganizzazione degli spazi e gestione dei laboratori e tanto altro...

Nonostante i ritmi di lavoro sostenuti allo **Studio Orta** sono comunque riuscito a portare avanti parte dei miei progetti: il mio percorso riguardo la scultura ed il disegno e la mia ricerca sulla realtà aumentata. Prima di partire infatti stavo collaborando alla creazione di un software per la realtà aumentata basato su una tecnologia "markerless" vedi questa pagina su [github](https://github.com/kalwalt/jsartoolkit5/pull/2). Siamo arrivati ad un buon punto e speriamo a breve di poter rilasciare una versione stabile che funzioni abbastanza bene sulla maggior parte di dispositivi. A riguardo se siete interessati potete leggere questo mio [articolo](https://www.kalwaltart.it/blog/2019/07/30/realt%C3%A0-aumentata-con-tecnologia-nft/). 

Per finire mi sto leggendo il [libro](https://books.google.it/books?id=GP8pBAAAQBAJ&pg=PR11&dq=augmented+reality+art&hl=it&sa=X&ved=0ahUKEwjdvbS_763mAhXMDuwKHTvuA3QQ6AEIMTAB#v=onepage&q=augmented%20reality%20art&f=false) **Augmented Reality Art: From an Emerging Technology to a Novel Creative Medium**, a cura di Vladimir Geroimenko  penso uno dei libri più aggiornati sull'argomento realtà aumentata ed arte, consiglio vivamente di leggerlo se interessati ad approfondire l'argomento.
